# SM_Final_Project

Za projekt będzie można uzyskać 20 pkt (do zaliczenia wymagane jest przynajmniej 11 pkt).
Projekt powinien być realizowany samodzielnie (pojedynczo, realizacja w grupach nie będzie możliwa)
w jednej z wybranych technologii: Android lub iOS.
Temat projektu dowolny - konieczne jednak będzie zadeklarowanie wstępnej koncepcji implementacji
(tematu, wybranej technologii, funkcjonalności) na ósmych lub dziewiątych zajęciach.
Oceniana będzie zarówno poprawność, terminowość, sposób realizacji 
(standardy, dobre praktyki programistyczne), jak i złożoność.

Wymagania obejmują implementację aplikacji zawierającej funkcjonalności podzielone na cztery główne 
kategorie punktowane w następujący sposób:

* programistyczny interfejs aplikacji (widoki i komponenty, komunikacja między widokami, ogólna architektura aplikacji): minimum trzy widoki, wykorzystanie zaawansowanych elementów interfejsu użytkownika (np. w Androidzie fragmenty, CustomView, lista typu RecyclerView z własnym adapterem oraz holderem, CardView) [6 pkt],

* zasoby aplikacyjne (umiędzynarodowienie: minimum dwa języki, zapewnienie poprawnego działania aplikacji na urządzeniach o różnych rozdzielczościach, wydzielenie stałych do odpowiednich plików z zasobami, zastosowanie dobrych praktyk opisanych w Material Design itp.) [4 pkt],
* zasoby sprzętowe (sensory, GPS) - minimum dwa sensory lub lokalizacja, uruchamianie innych aplikacji (np. YouTube, aparat fotograficzny); uzasadnione wykorzystanie większej liczby zasobów skutkuje otrzymaniem większej liczby punktów (większa złożoność) [4 pkt],
* backend: korzystanie z zasobów sieciowych (web serwisy), baza danych [6 pkt].
